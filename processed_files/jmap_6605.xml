Invloed van nitraat:ammoniumverhoudings op die ontwikkeling van Zea mays L.Die invloed van drie nitraat:ammoniumverhoudings by twee stikstofkonsentrasies op planteienskappe is met blomtyd en na fisiologiese volwassenheid vir suiwerlyne gemeet. 'n Kwartssandkultuur is as groeimedium in 'n glashuis gebruik. Toenemende NH4 +-verhoudings het planthoogtes, blaaroppervlaktes en droëmateriaalproduksie van verskillende plantkomponente verminder. Die akkumulasie van totale N in die stamme tydens die graanvul- periode is verhoog deur hoër NH4 +-verhoudings by albei N-konsentrasies. Die translokasieverlies van totale N uit die blare tydens die graanvulperiode was minder met toenemende NH4 +-verhoudings by 100 en 400 mg N −1. Die 3:1 nitraat:ammoniumverhouding wat die hoogste translokasieverlies vanuit die blare gehad het, was egter 'n uitsondering op hierdie reël.