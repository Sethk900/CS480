Genese van 'n tipiese toporeeks in die Suid-VrystaatDie pedogenese van 'n toporeeks in die Rouxville distrik is ondersoek aan die hand van sewe profielgate. Verskeie grond eienskappe is ondersoek. Onder hierdie klimaat is gevind dat moedermateriaal 'n deurslaggewende rol speel by grondvorming. Die moedermateriaal betrokke by hierdie ondersoekgebied is Karoo-doleriet en sandsteen van die Subgroep Tarkastad. Eersgenoemde is kolluviaal teen die helling afgeset en in situ verwering daarvan word aangevoer vir die kleitoename afwaarts in die profiele.