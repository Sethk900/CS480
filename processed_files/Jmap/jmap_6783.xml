Evaluering van plantdoders vir langtermynbeheer van onkruid in aanplantings van knoffel (Allium sativum L.)Van die ses plantdoders wat geëvalueer is, het slegs oksifluorfen bevredigende siesoenlange beheer van onkruide in aanplantings van knoffel (Allium sativum L.) verskaf. Oksadiason, chloroksuron, nitrofen, metabenstiasuron, ioksinil en oksifluorfen het min of geen fitotoksiese simptome op knoffel teen aanbevole dosisse vir uie vertoon nie. Oksifluorfen, as 'n na-opkomsbehandeling toegedien, het swaar skroeisimptome veroorsaak wat binne 14 dae na toediening verdwyn het. Nie een van die behandelings het opbrengs, bolgrootte en stamdeursnit nadelig beïnvloed nie. S.-Afr. Tydskr. Plant Grond 1985, 2: 85–88