Die invloed van verskillende tipes en hoeveelhede plantresmateriaal op onkruiddodereffektiwiteitDie invloed van agt verskillende plantreshoeveelhede (0–3 500 kg ha−1), sowel as verskiHende tipes plantreste (graansorghum- en mieliereste) op onkruiddodereffektiwiteit is ondersoek in 'n glashuisproef. Onkruiddodereffektiwiteit is bepaal deur middel van 'n indikatorplant, Avena sativa. Droëmassaopbrengs en planttellings van die indikatorplant is as veranderlikes gemeet. Die aanwesigheid van verskillende tipes plantreste tydens onkruiddodertoediening het dodereffektiwiteit nie betekenisvol be'invloed nie, terwyl 'n toename in plantreshoeveelheid dodereffektiwiteit wel betekenisvol beïnvloed het.