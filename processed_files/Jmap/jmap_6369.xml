Die invloed van golwende onderliggende paleosols op seisoenale fluktuasies van vrywatervlakke in eoliese sand van die noordwestelike Oranje-VrystaatDie resultate verkry gedurende hierdie ondersoek dui op akkumulasie van water in holtes van 'n golwende kleierige ondergrond onder oorliggende sand van eoliese oorsprong. Seisoenale veranderings in die diepte van watervlakke is die gevolg van seisoenale verspreidingspatrone van reënval. Die watervlak se diepte is 'n funksie van reënval en die gesamentlike effek van paleo- en oppervlaktopografie. Styging van watervlakke na reënbuie is slegs tydelik en die daaropvolgende daling is die gevolg van horisontale vloei op die paleo- oppervlak.