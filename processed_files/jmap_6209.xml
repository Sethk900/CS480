Die invloed van kultivar, stikstofbemesting en tophoogte op die kwaliteit van oonddroogtabak I. Fisiese kwaliteit en opbrengsDie toenemende vraag na goeie kwaliteit oonddroogtabak het aanleiding gegee tot navorsing om te bepaal watter rol stikstofbemesting, tophoogte en kultivars speel. Vyf oonddroogtabakkultivars (TL 33, OD86, A4, OD224 en OD212) is in 'n veldproef onderwerp aan drie stikstofbemestingspeile (70, 100 en 130 kg N ha−1) en twee tophoogtes (14 en 18 blare). Hoër stikstofbemesting en laer top het bladkwaliteit ietwat verbeter, maar 'n toe- name in onbemarkbare blare veroorsaak, wet gelei het tot laer bemerkbare opbrengs en inkomste. Klein verskille in opbrengs en kwaliteit het tussen cultivars voorgekom, terwyl aanduidings ook gevind is dat kultivars verskil in hul reaksie op stikstofbemesting.